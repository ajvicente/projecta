Lapnag na ang binastos nga balasahon kag palaguaon.
Balasulon man ang mga pasayod.
Ginapasanyog kag ginabaligya sang mga manugpasayod kag manugbaligya ang seksi nga mga bayo para sa mga bata
Nagatudlo sa ila nga importante gid ang ila hitsura bisan bata pa sila
Nahibaluan sang mga nagapasayod nga gusto sang mga bata nga batunon sila sang ila mga kaedad, kag ginahingalitan nila ini
Ining makagalanyat sa sekso nga mga piktyur kag mga pasayod wala gintuyo para hayluhon ang mga kabataan nga mag-sex kundi para magbakal sila
Buligi sia.
Bisan pa mahimo nga masaw-ahan ka, responsibilidad mo nga istoryahon ang imo kabataan parte sa sex.
Batuna ini.
Prinsipio sa Biblia
Istoryaha sia.
Imbes nga mag-istorya kamo sing malawig parte sa sex, kaliti ang mga tion nga relaks ka sa pag-istorya sa ila, ayhan samtang nagabiyahe kamo ukon nagaobra sa balay.
Para mabuligan ang imo bata nga mag-istorya, pamangkuta sia kon ano ang iya pagtamod.
Nanamian ka bala sang mga pasayod pareho sina?
Sa banta mo, ngaa nagagamit ang mga nagapasayod sina nga mga piktyur sa pagbaligya sang ila mga produkto?
Sa tapos magsabat ang imo bata, puede ka mamangkot, Ano ang masiling mo sina?
Mangin halimbawa.
Iaplikar ang mga prinsipio nga ginatudlo mo.
Halimbawa, nagakadlaw ka bala sa binastos nga mga lahog? 
Nagasuksok sing seksi nga bayo? 
Nagapakiat ba ka?
Mahimo ini magpakanubo sang mga prinsipio nga gusto mo itudlo sa imo mga bata.
Madamo ang nagapati nga ang mga kaedad sang kabataan may daku nga impluwensia sa ila pero ang matuod mas daku gihapon ang impluwensia sang mga ginikanan sa ila kabataan
Ang mga bata masami nga nagapangayo sing giya kag paathag sa mga nagakatabo sa kalibutan sa mga adulto nga pirme nila kaupod.
Nagapalapit lang sila sa iban kon mahibaluan nila ukon mabatyagan nga indi kita gusto ukon handa mamati sa ila.
Indi na makapakibot ang resulta sang dinekada nga pagtuon: ang mga pamilya nga padayon nga nagaistorya parte sa mga problema, pareho sang parte sa sex, may mga kabataan nga mas maayo magdesisyon, responsable sa pag-atubang sa resulta sang ila mga ginhimo, kag ayhan labaw sa tanan, nagalikaw sa mahimo makahalit nga mga batasan.
Sang tin-edyer ka, may nakilala ka nga abyan.
Ginpabatyag niya sa imo nga daku ka na kag ginabaton ka sang imo mga katubotubo kon upod mo sia.
Kon ginakapoy ka, sia pirme ang nagapaumpaw sa imo.
Madamo nga beses nga sia ang imo ginadalaganan.
Pero sang ulihi, nadiskobrehan mo ang iya malain nga batasan.
Gusto niya nga pirme kamo updanay, bisan pa indi ka pagpasudlon sa iban nga lugar kon upod mo sia.
Kag bisan pa ginapabatyag ka niya nga hamtong ka na, ginahalitan man niya ang imo lawas.
Ang mas malain pa, ginakawat niya ang iban mo nga sueldo.
Sining karon lang, indi mo na gusto mag-upod sa iya, pero indi sia magpasugot.
Mora na ka niyag ulipon.
Naghinulsol ka gid nga nakilala mo sia.
Amo gid sini ang kahimtangan sang mga nagapanigarilyo.
Si Earline nga nagpanigarilyo sa sulod ka tuig nagsiling: Mas makabulig sa akon ang sigarilyo sangsa mga tawo.
Mas maayo pa ini sangsa madugay na nga abyan.
Kon kaisa, amo lamang ini ang akon abyanPero narealisar ni Earline nga ang sigarilyo indi lamang traidor kundi makahalalit pa nga abyan.
Mahimo nga naeksperiensiahan gid ni Earline ang ginsambit sa umpisa, magluwas lang sa isa ka butang.
Sang matun-an niya nga ang pagpanigarilyo wala ginakahamut-an sang Dios bangod ginahigkuan sini ang aton lawas nga ginhatag Niya, gin-untatan niya ini nga bisyo.
Nagdesisyon man si Frank nga untatan ini para pahamut-an ang Dios.
Pero pagligad sang pila ka adlaw, nagsuhotsuhot sia sa idalom sang ila balay para mangita sang nahulog nga mga upos sang sigarilyo.
Sina nga tion nakamarasmas ako, siling ni Frank.
Naugot ako sa akon kaugalingon sang narealisar ko nga nagakamangkamang ako sa duta para mangita lang sing mga upos.
Sugod sadto, wala na gid ako nanigarilyo.
Wala ginasambit sa Biblia ang sugal.
Pero, nagahatag ini sing pila ka prinsipio nga nagapakita kon ano ang pagtamod sang Dios sa pagsugal.
Ang katuyuan sang pagsugal nga amo ang pagkabi sa kuarta sang iban.
Wala nagahisanto sa paandam sang Biblia.
Mag-andam sa tanan nga sahi sang kakagod.
Ang kakagod amo ang nagapabaskog sang handum sa pagsugal.
Ginapasayod sang mga institusyon sang sugal ang dalagku nga mga jackpot, pero indi sila bunayag sa tsansa sang mga tawo sa pagdaug.
Ginahimo nila ini bangod nahibaluan nila nga ang handum nga makamanggad nagatiklod sa mga tawo sa pagpusta sing daku nga kantidad sa mga casino.
Sa baylo nga buligan ang tawo nga batuan ang kakagod, ginapabaskog sang pagsugal ang handum nga makakuarta dayon.
Maiyaiyahon ang motibo sang pagsugal
Ang pagdaug sa kuarta nga napierde sang iban.
Pero ginalaygayan sang Biblia ang mga tawo nga indi dapat maghunahuna sang iya kaugalingon nga kaayuhan, kundi sang kaayuhan sang iban.
Kag ang isa sa Napulo ka Sugo nagasiling
Indi kamo magkaibog sa bisan ano nga ginapanag-iyahan sang inyo isigkatawo.
Kon ginahandum sang isa ka tawo nga magdaug, daw pareho lang nga nagalaum sia nga mapierde ang iban agod makuha niya ang ila kuarta.
Nagapaandam man ang Biblia batok sa pagtamod sa suerte subong isa ka makatalanhaga nga puersa nga makahatag sing mga pagpakamaayo.
Sa dumaan nga Israel anay, may mga tawo nga wala sing pagtuo sa Dios kag naghanda sila sing lamesa para sa dios sang Suerte.
Ginkahamut-an bala sang Dios ini nga debosyon sa dios sang Suerte ?
Wala, kay nagsiling sia sa ila
Padayon ninyo nga ginahimo ang malain sa akon panulok, kag ginpili ninyo ang mga butang nga wala ko ginkahamut-an
Ang Biblia nagapaandam sa aton nga ang mga determinado nga mangin manggaranon nagakahulog sa pagsulay
Sa siod kag sa madamo nga binuang
Kag makahalalit nga handum nga nagatugdang sang mga tawo sa kalaglagan kag kapahamakan 
Ang kakagod amo gid ang rason nga nagasugal ang isa ka tawo
Kag nagapalain ini sa iya
Amo kon ngaa ginlista sang Biblia ang kakagod subong isa sa mga batasan nga dapat gid likawan
Suno sa Biblia amo ang gamot sang tanan nga sahi sang makahalalit nga butang
Ginapadaku sang pagsugal ang gugma sa kuarta
Bangod ginahingamo sini ang manggad sing pahapos
Ang handum nga makakuarta mahimo mangin mabaskog nga puersa sa kabuhi sang isa ka tawo
Ginabangdan sang tuman nga kabalaka kag makahalit sang iya pagtuo sa Dios.
Ginlaragway sang Biblia nga ang mga tawo nga nasiod sang gugma sa kuarta nagbuno sang ila kaugalingon sang madamo nga kasakit
Ang mga tawo nga makagod indi kontento, gani indi sila malipayon.
Ang nagahigugma sa pilak indi maayawan sa pilak, kag ang nagahigugma sa manggad indi makontento sa kinitaan.
Ang palanublion nga sa umpisa nakuha sa makagod nga paagi indi mangin pagpakamaayo sa ulihi.
Ang mga adik sa sugal nalubong sa utang ukon naputo kag madamo sa ila ang nadulaan sang obra kag mga abyan, kag naguba ang ila pag-asawahay.
Kon iaplikar sang isa ka tawo ang mga prinsipio sang Biblia, mabuligan sia nga malikawan ang malain nga epekto sang pagsugal kag mangin malipayon.
Sang ulihi, samtang nagasakay sa bus ang duha ka babayi pauli sa ila balay, nakalabay sila sa isa ka Kingdom Hall kag nakita nila ang daku nga ngalan nga jw.org.
Nadumduman nila nga amo man ini ang ngalan nga nakita nila sa cart.
Nanaug sila dayon sa bus kag nangita sila ug iskedyul sang mga miting sang lainlain nga kongregasyon sa gate sa Kindom Hall.
Nagtambong ang duha ka babayi sa isa ka miting.
Nadumduman nila dayon nga sia ang nakita nila nga nagyuhum sa ila.
Si Helen nagsiling: Medyo ginkulbaan ako kay wala ako kabalo kon ngaa ginpalapitan nila ako.
Ginhunahuna ko nga basi may nahimo ako nga indi maayo
Pero ginpaathag sang duha ka babayi kay Helen nga nakita nila sia sa cart.
Nanamian gid ang duha ka babayi sa ila nabatian sa miting kag sa pagpakig-upod sa mga kauturan.
Pagkatapos sang miting, nakita nila nga nagapanglimpyo ang iban nga kauturan, gani namangkot sila kon puede sila makabulig.
Sang ulihi, ang isa sa ila nagkadto sa iban nga pungsod, pero ang isa ka babayi nagtambong sa mga miting kag nagtuon sa Biblia, resulta gid ini sang pagyuhum!
Tion na ini nga magpakabakud ka kag maghulag
Ari ang katapusan nga mga paagi para labi mo nga mauntatan ang pagpanigarilyo.
Magbutang sing petsa.
Ginarekomendar sang Department of Health and Human Services sang Estados Unidos nga kon nakadesisyon ka na nga mag-untat, dapat sugdan mo ini nga indi maglampas sa duha ka semana.
Paagi sini, indi magluya ang imo determinasyon.
Markahi sa kalendaryo ang petsa nga gusto mo mag-untat, Isugid ini sa imo mga abyan kag indi ini pag-isli ano man ang matabo.
Isulat ini sa kard.
Isulat sa sini ang masunod nga mga impormasyon, ukon iban pa nga butang nga magapabakod sang imo determinasyon
Gub-a ang imo rutina.
Antes sang petsa sang imo pag-untat, gub-a na nga daan ang imo rutina sa pagpanigarilyo.
Halimbawa, kon nagapanigarilyo ka pagbugtaw mo, paligara ini sing mga isa ka oras ukon sobra pa.
Kon nagapanigarilyo ka kon magkaon ukon pagkatapos magkaon, likawi ini nga batasan.
Indi magkadto sa mga lugar nga may nagapanigarilyo.
Kag magpraktis sa pagsiling sing, Salamat
Pero wala na ako nagapanigarilyo
Ini nga mga paagi makabulig sa imo samtang ginahulat mo ang petsa sang imo pag-untat.
Mangin pahanumdom man ini sa imo nga sa ulihi wala ka na nagapanigarilyo.
Madamo na ang nagmadinalag-on sa pagbulag sa ila traidor kag mapintas abyanang sigarilyo.
Mahimo mo man ini.
Kon himuon mo ini, mangin maayo ang imo panglawas kag mabatyagan mo nga wala na sing may nagaulipon sa imo.
Ginbuyok ni Jehova ang kada isa sa aton
Hunahunaa kon ano ang buot silingon sini.
Sang gin-usisa ni Jehova ang binilyon ka tawo sa bilog nga kalibutan, nakita niya nga sinsero ka kag gusto mo nga palanggaon sia.
Kilala ka ni Jehova, nahangpan ka niya, kag palangga ka niya.
Makapalig-on gid ini!
Ginaulikdan ka gid ni Jehova pareho sa pag-ulikid niya sa tanan niya nga alagad.
Para buligan kita nga mahangpan ini, ginpaanggid ni Jesus si Jehova sa isa ka manugbantay.
Kon ang manugbantay may 100 ka karnero kag nagtalang ang isa, ano ang himuon niya?
Bayaan niya ang 99 sa kabakuluran kag pangitaon ang isa nga nagtalang
Kon makita niya ang nagtalang nga karnero, indi niya ini pag-akigan.
Sa baylo, malipay gid sia.
Ano ang matun-an naton sa sini?
Importante kay Jehova ang kada isa sa aton.
Indi luyag sang akon Amay sa langit nga malaglag ang bisan isa sining mga kubos.
Sigurado gid nga indi naton gusto nga magluya ang buot sang isa ka utod bangod sa aton.
Ano ang himuon naton para indi naton mapasandad ang iban?
Kag ano ang puede naton nga himuon kon may ginhimo ukon ginsiling ang iban nga nagpalain sang aton buot?
Sabton naton ini nga mga pamangkot sa sini nga artikulo.
Pero, binagbinagon anay naton kon sin-o ining mga kubos nga ginsambit sa Mateo Kapitulo 18.
Ang mga kubos amo ang mga disipulo ni Jesus.
Ang ekspresyon nga mga kubos mahimo man i-translate nga gagmay nga mga bata
Ano man ang edad sang mga disipulo ni Jesus, daw pareho sila sa mga bata kay handa sila nga magpatudlo sa iyaLainlain ang ila ginhalinan, kultura, kag personalidad, pero nagatuo sila tanan sa Cristo.
Gani palangga gid niya sila
Palangga gid ni Jehova ining mga kubos.
Para mahangpan naton ang iya ginabatyag, hunahunaa kon daw ano naton ka palangga ang mga bata.
Gusto naton nga proteksionan sila kay maluya pa sila kag kulang pa sila sang eksperiensia kag kaalam, indi pareho sa mga hamtong.
Kon ginhimuan sang malain ang isa ka tawo, nasubuan kita.
Pero kon ang ginhimuan sang malain isa ka bata, magluwas nga nasubuan kita, posible nga naakig pa gani kita.
Gusto man ni Jehova nga proteksionan kita.
Nasubuan sia kag posible naakig pa gani sia kon may nagsandad ukon naghimo sang malain sa isa Niya ka alagad
Ano pa gid ang isa ka rason kon ngaa pareho sa mga kubos ang mga disipulo ni Jesus?
Ti, sin-o bala ang ginakabig sang kalibutan nga importante?
Indi bala ang mga manggaranon, mga bantog, kag mga may awtoridad?
Pero indi pareho sa ila ang kalabanan nga disipulo ni Jesus nga mga kubos sila kag indi sila importante.
Pero indi amo sina ang pagtan-aw ni Jehova sa ila.
Palangga ni Jehova ang tanan niya nga alagad, bag-uhan man sila ukon madugay na nga nagaalagad sa iya.
Importante kay Jehova ang tanan naton nga kauturan, gani dapat importante man sila sa aton.
Dapat naton higugmaon ang tanan naton nga kauturan, indi lang ang pila sa ila
Dapat naton ipabatyag sa ila nga palangga naton sila kag dapat kita maghalong para indi naton mapalain ang ila buot.
Kon nabal-an naton nga nasandad sa aton ang isa ka utod, indi naton ini pagbalewalaon, indi man naton paghunahunaon nga nasandad sia kay madasig gid man sia magsunggod.
Pero ngaa nagakasandad ang iban?
Posible nga bangod sang ila gindak-an, may pila ka kauturan nga wala sing kompiansa sa ila kaugalingon.
May pila nga bag-o lang nag-Saksi, gani nabudlayan pa sila magpatawad sa mga nakasala sa ila.
Ano man ang rason sang ila pagkasandad, dapat may himuon gid kita para madula ang kalain sang ila buot.
Pero, dapat man marealisar sang isa nga nasandad nga indi man maayo kon dali sia masandad, gani dapat niya tinguhaan nga bag-uhon ini.
Kon himuon niya ini, mangin matawhay ang iya hunahuna kag mangin maayo ang kaangtanan niya sa iya mga kauturan.
Ngaa ginsambit ni Jesus ang parte sa mga kubos?
Ginpamangkot sia sang iya mga disipulo: Sin-o gid bala ang pinakamataas sa Ginharian sang langit?
Para sa madamo nga Judiyo sadto, importante gid ang posisyon kag ranggo.
Ang pinakaimportante sa ila kabuhi amo ang padunggan sila sang iban kag mangin bantog sila
Kabalo si Jesus nga gusto gid sang madamo nga Judiyo nga mas labaw sila sangsa iban, gani dapat gid panikasugan sang iya mga disipulo nga bag-uhon ini nga panghunahuna.
Ang pinakamataas sa inyo dapat mangin kaangay sang kamanghuran, kag ang nagapanguna mangin kaangay sang nagaalagad
Kon kabigon naton ang iban nga labaw sila sa aton, ginapakita naton nga kita ang kamanghuran.
Kon pirme naton ipakita ini nga panimuot, malikawan naton nga mapasandad ang iban.
Mas labaw sa aton ang tanan naton nga kauturan sa pila nila ka kinaiya.
Makita naton ini kon magpokus kita sa ila maayo nga mga kinaiya.
Dapat naton iaplikar ang ginlaygay ni apostol Pablo sa mga taga-Corinto.
Sin-o ang nagahimo sa imo nga labaw sa iban?
Ano ang yara sa imo nga wala mo mabaton?
Kon nabaton mo ini, ngaa nagapahambog ka subong nga daw wala mo ini mabaton?
Indi gid naton dapat paghandumon nga dayawon kita sang iban ukon hunahunaon nga labaw kita sa iban.
Halimbawa, kon ang isa ka brother maayo magpamulongpulong ukon ang isa ka sister madamo sing Bible study, dapat nila panikasugan nga si Jehova ang madayaw sa tanan nila nga ginahimo.
Pagkatapos ginpaandaman ni Jesus ang iya mga sumulunod nga dapat nila likawan nga mapasandad ang iban, nagsugid sia sang ilustrasyon parte sa isa ka hari kag sa iya ulipon.
Wala na ginpabayaran sang hari sa iya ulipon ang daku niya nga utang.
Pero, gusto gid sini nga ulipon nga bayaran ang gamay nga utang sa iya sang pareho niya nga ulipon.
Gani ginpabilanggo sang hari ini nga ulipon kay wala sia nagpakita sang kaluoy.
Ano ang matun-an?
Amo man ang himuon sang akon langitnon nga Amay sa inyo kon indi ninyo pagpatawaron sing tinagipusuon ang inyo utod
Bangod sang ginhimo sang ulipon, indi lang sia ang nahalitan kundi pati man ang iban.
Una, ginhalitan niya ang pareho niya nga ulipon kag wala sia naluoy sa iya kay ginpabilanggo niya sia tubtob mabayaran niya ang iya utang
Ikaduha, naapektuhan man ang iban pa nga mga ulipon.
Sang makita nila ang natabo, ginsubuan gid sila
May epekto man sa iban ang aton mga ginahimo.
Ano ang matabo kon indi naton pagpatawaron ang nakasala sa aton?
Una, masakitan sia kay wala naton sia ginpatawad, wala naton sia ginasapak, kag ginapabatyag naton sa iya nga indi naton sia palangga.
Ikaduha, masaw-ahan ang iban nga kauturan sa kongregasyon kon matalupangdan nila nga akig kita sa isa ka utod.
Ano ang dapat mo himuon,dumtan ang imo utod ukon patawaron sia sing tinagipusuon?
Kon ginapatawad naton ang aton mga kauturan, may maayo ini nga epekto sa aton kag sa iban.
Naeksperiensiahan ini sang isa ka payunir nga tawgon naton nga Crystal.
Nasakitan gid sia sa ginsiling sang isa ka sister.
Kon kaisa, masakit sia maghambal kag makapilas ini sa balatyagon.
Kon nagabantala, indi ko gusto nga upod kami sa isa ka salakyan.
Wala na ako gana magbantala kag indi na ako malipayon
Para kay Crystal, may rason sia nga maglain ang iya buot.
Pero wala sia nagdumot kag wala sia nagpadala sa iya emosyon.
Nangin mapainubuson sia kag gin-aplikar niya ang laygay sang Biblia.
Ginpatawad ni Crystal ang sister.
Nahangpan ko na subong nga tanan kita dapat magpanikasog nga bag-uhon ang aton indi maayo nga mga pamatasan, kag handa si Jehova nga patawaron kita kada adlaw.
Pamatyag ko daw ginkuha ang akon mabug-at nga ginapas-an, Gani nangin malipayon ako liwat
Dapat kita magpatawad kag amo ini ang husto nga himuon.
Pero posible nga nabudlayan kita nga himuon ini kon kaisa.
Mahimo nga amo man sini ang ginbatyag ni apostol Pedro.
Ano ang makabulig sa aton?
Una, pamalandungi kon pila ka beses na kita nga ginpatawad ni Jehova
Puede kuntani nga indi niya kita pagpatawaron, pero ginapatawad niya kita gihapon sing kinabubut-on
Kag kita mismo obligado man nga maghigugmaanay
Gani indi kita makasiling nga depende sa aton kon bala patawaron naton ang aton mga kauturan ukon indi.
Dapat gid naton sila patawaron
Ikaduha, pamalandungi ang mga resulta kon nagapatawad kita.
Mahimo naton mabuligan ang nakasala sa aton, mahiusa ang kongregasyon, maamligan naton ang aton kaangtanan kay Jehova, kag magatawhay ang aton panghunahuna
Kag ang katapusan, mangamuyo kay Jehova nga amo ang nagsugo sa aton nga magpatawad.
Indi pagpabay-i si Satanas nga gub-on ang imo maayo nga kaangtanan sa imo mga kauturan
Kinahanglan naton ang bulig ni Jehova para may paghidait sa kongregasyon.
Suno sa ano ang posible nga nabudlayan nga himuon ni apostol Pedro kag ano ang matun-an mo sa sabat ni Jesus?